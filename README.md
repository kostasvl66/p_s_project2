# Παράλληλα Συστήματα Εργασία 2: OpenMP

## Άσκηση 2.1
**Υλοποίηση:** Εμμανουήλ-Ταξιάρχης Οζίνης (sdi2300147) 

### Περιγραφή προβλήματος
Το πρόβλημα μπορεί να χωριστεί στα εξής σημαντικά υποπροβλήματα:
- Την διατύπωση και υλοποίηση του σειριακού αλγορίθμου για πολλαπλασιασμό πολυωνύμων.
- Την **παραλληλοποίηση** του αλγορίθμου σε ικανοποιητικό βαθμό, δηλαδή με τέτοιο τρόπο που το παράλληλο τμήμα του είναι σημαντικά μεγαλύτερο από το μη παραλληλοποιημένο.

### Περιγραφή λύσης
Για την οργάνωση της λύσης, αρχικά ορίζονται οι βοηθητικές συναρτήσεις:
- `parse_args()`: Διαβάζει τα command line arguments με κατάλληλους ελέγχους.
- `elapsed()`: Επιστρέφει την χρονική διαφορά σε δευτερόλεπτα (έως ακρίβεια nsec) από το start στο end. Σημειώνεται ότι για τις χρονικές μετρήσεις χρησιμοποιείται η δομή struct timespec της *C11*.
- `generate_random_coef()`: Δίνει τυχαίες μη μηδενικές ακέραιες τιμές σε ένα πολυωνυμο, όπου ο κάθε συντελεστής έχει απόλυτη τιμή το πολύ `MAX_ABS_COEFFICIENT_VALUE`.

Έχει οριστεί δομή `Polynomial` και για την διαχείρησή της υπάρχουν οι ακόλουθες συναρτήσεις:
- `pol_init()`: Δεσμεύει δομή Polynomial χρησιμοποιώντας  ήδη δεσμευμένους συντελεστές.
- `pol_destroy()`:  Αποδεσμεύει το πολυώνυμο και τους συντελεστές.
- `pol_print()`: Τυπώνει ένα πολυώνυμο, για λόγους debugging
- `pol_equals()`: Ελέγχει αν δύο πολυώνυμα είναι ίσα.
- `pol_add()`: Προσθέτει δύο πολυώνυμα. Τα πολυώνυμα και το αποτέλεσμα πρέπει να είναι ήδη δεσμευμένα. Αυτό γίνεται για λόγους ταχύτητας στον πολλαπλασιασμό.
- `pol_multiply()`: Ο σειριακός αλγόριθμος πολλαπλασιασμού πολυωνύμων. Δεσμεύει ο ίδιος το αποτέλεσμα. Η υλοποίησή του επεξηγείται αργότερα.
- `pol_multiply_threaded()`: Ο παραλληλοποιημένος αλγόριθμος πολλαπλασιασμού. Είναι υπεύθυνος για την δημιουργία και "συλλογή" των νημάτων, και επομένως όλα τα `#pragma omp` γίνονται εσωτερικά σε αυτή την συνάρτηση. Καλείται κατευθείαν από την `main()` και δεσμεύει ο ίδιος το αποτέλεσμα. Η υλοποίησή του επεξηγείται αργότερα. Σημειώνεται ότι σε περίπτωση μη υποστήριξης του OpenMP, αυτή η συνάρτηση εμφανίζει μήνυμα σφάλματος και επιστρέφει `NULL`.


Για την υλοποίηση του σειριακού αλγορίθμου, έχει γίνει η εξής προσέγγιση:
Έστω ότι πολλαπλασιάζονται τα `pol1` και `pol2`. Τότε, διατηρώντας ένα άθροισμα αρχικοποιημένο σε 0, **για κάθε όρο** του `pol1` πολλαπλασιάζουμε αυτό τον όρο με **ολόκληρο** το `pol2`, πολλαπλασιάζοντας ή μηδενίζοντας τους κατάλληλους συντελεστές και προσαρμόζοντας τις δυνάμεις. Στο τέλος κάθε επανάληψης προσθέτουμε το προσωρινό αποτέλεσμα στο άθροισμα. Έτσι στο τέλος του αλγορίθμου το άθροισμα είναι το αποτέλεσμα του πολλαπλασιασμού.

Για την **παραλληλοποίηση** του σειριακού αλγορίθμου έχει γίνει η εξής προσέγγιση: Παρατηρείται ότι ο σειριακός αλγόριθμος αποτελείται από δύο εμφωλευμένους βρόχους. Η παραλληλοποίηση επιλέχθηκε να γίνει στον εξωτερικό βρόχο επειδή έτσι το μοναδικό κρίσιμο σημείο είναι η πρόσθεση πολυωνύμων και η εγγραφή στην κοινόχρηστη μεταβλητή του αθροίσματος. Αυτό επίσης μπορεί να βελτιωθεί αν οι προσθέσεις των "τοπικών" επαναλήψεων γίνουν σε τοπικά αθροίσματα για κάθε νήμα, και το κρίσιμο σημείο περιλαμβάνει μόνο μία πρόσθεση πολυωνύμων. Ο λόγος που δεν επιλέχθηκε ο εσωτερικός βρόχος για παραλληλοποίηση είναι ότι εκτός της επιμέρους παραλληλοποίησης και της πρόσθεσης, θα  απαιτούνταν **φράγματα** πριν και μετά τον αλγόριθμο της πρόσθεσης. Αυτό θα γινόταν γιατί το τμήμα κώδικα που πολλαπλασιάζει έναν όρο με ένα πολυώνυμο έχει διαφορετικό αριθμό επαναλήψεων από αυτές της πρόσθεσης, πράγμα που σημαίνει ότι (για την πλήρη αξιοποίηση των δεδομένων νημάτων) ο διαμοιρασμός τους θα γινόταν με διαφορετικά νήματα να χρησιμοποιούν αποτελέσματα άλλων νημάτων, το οποίο χωρίς φράγματα θα εμφάνιζε συνθήκες ανταγωνισμού.

Στην συνάρτηση `pol_multiply_threaded()`, για να γίνει η πρόσθεση του τοπικού αθροίσματος κάθε νήματος στο διαμοιραζόμενο συνολικό άθροισμα, χρησιμοποιείται το `#pragma omp critical`. Με την χρήση του εξασφαλίζεται ο σωστός συγχρονισμός των νημάτων έτσι ώστε να μην υπάρχουν συνθήκες ανταγωνισμού σε διαμοιραζόμενα δεδομένα. Σε πολλές περιπτώσεις, στον αλγόριθμο τα νήματα γράφουν σε "κοινούς" πίνακες. Όμως τότε δεν χρειάζεται συγχρονισμός γιατί οι πίνακες αυτοί έχουν ξεχωριστές θέσεις για κάθε νήμα και άρα στην πράξη κάθε νήμα ποτέ δεν προσπαθεί να γράψει σε θέση που δεν του ανήκει. Σημειώνεται ότι στον βρόχο που παραλληλοποιείται με OpenMP έχει χρησιμοποιηθεί `#pragma omp for schedule(static, 1) nowait`, όπου το `schedule()` χρησιμοποιείται για την ανάθεση των επαναλήψεων κυκλικά (πιο ομοιόμορφη κατανομή φόρτου), ενώ με την χρήση του `nowait` ακυρώνεται το έμμεσο φράγμα μετά το loop, επιτρέποντας ένα thread να συνεχίσει προσπαθώντας να εκτελέσει το critical section (το οποίο μπορεί να εκτελείται παράλληλα με non-critical sections).

Σημειώνεται ότι στην συνάρτηση `pol_multiply_threaded()` γίνονται στην αρχή αρκετές δεσμεύσεις μνήμης, έτσι ώστε να αποφευχθούν όσο το δυνατότερο δεσμεύσεις μέσα σε βρόχους του αλγορίθμου. Ωστόσο αυτές οι δεσμεύσεις θεωρούνται τμήμα του αλγορίθμου όσον αφορά τις μετρήσεις, επειδή ο σειριακός αλγόριθμος δεν έχει κατι αντίστοιχο, και επομένως αυτό πρέπει να θεωρηθεί overhead του παράλληλου αλγορίθμου. Στην πράξη αυτές οι δεσμεύσεις προκύπτει ότι είναι τάξης μικρότερης του 1 *μs*. Επισης σημειώνεται ότι ο κώδικας για την δέσμευση αυτών των μεταβλητών έχει αλλάξει σε ένα βαθμό σε σχέση με το αντίστοιχο κώδικα της άσκησης 1.1 της εργασίας 1. Αυτή η αλλαγή έχει γίνει για λόγους καλύτερης οργάνωσης του κώδικα και δεν έχει επιρροή στον χρόνο εκτέλεσης, που σημαίνει ότι η σύγκριση της άσκησης 1.1 με την 2.1 μπορεί να γίνει με συνεπή τρόπο για τον χρόνο εκτέλεσης.

### Πειραματικά αποτελέσματα
- **N**: Βαθμός των πολυωνύμων
- **Threads**: Αριθμός νημάτων στον παράλληλο αλγόριθμο
- Σε όλα τα παρακάτω αποτελέσματα οι χρόνοι είναι σε *seconds* και δίνεται ακρίβεια *microsecond*.
- Αποφεύγεται η χρήση του N = *10^6* γιατί στο συγκεκριμένο σύστημα μια τέτοια εκτέλεση ολοκληρώνεται σε μη πρακτικό αριθμό λεπτών, καθώς η πολυπλοκότητα είναι τετραγωνική.
- Ο μέγιστος αριθμός από threads που χρησιμοποιείται στα πειράματα είναι **15** και όχι 16. Αυτό συμβαίνει λόγω της naive προσέγγισης που έχει γίνει στην άσκηση 1.1 με pthreads, επειδή το main thread που δημιουργεί τα pthreads δεν εκτελεί καμία "χρήσιμη" εργασία, αλλά απλώς περιμένει τα υπόλοιπα threads. Επίσης αυτό σημαίνει ότι τα πειράματα με 16 threads στην άσκηση 1.1 τεχνικά χρησιμοποιούσαν 17 threads, δηλαδή ένα παραπάνω νήμα που δεν εκτελούνταν πραγματικά παράλληλα με όλα τα υπόλοιπα. Αντίθετα, η άσκηση 2.1 με OpenMP αξιοποιεί όλα τα threads, συμπεριλαμβανομένου του main thread, και μπορεί πράγματι να τρέξει τον αλγόριθμο με 16 hardware threads. Για να γίνει η σύγκριση σωστά όμως, εδώ θα χρησιμοποιηθούν έως 15 threads και για τις δύο υλοποιήσεις.

Ακολουθούν οι μετρήσεις των πειραμάτων για την υλοποίηση με **OpenMP**.

Σειριακοί χρόνοι εκτέλεσης για κάθε πείραμα με συγκεκριμένο N και Threads.
|**N\Threads**|**1**   |**2**   |**4**   |**8**   |**15**  |
|-------------|--------|--------|--------|--------|--------|
|**1000**     |0.000873|0.000865|0.000955|0.000871|0.000862|
|**10000**    |0.092004|0.095119|0.092414|0.089482|0.088982|
|**100000**   |9.148084|9.210692|9.344938|9.392035|9.282453|

Παράλληλοι χρόνοι εκτέλεσης για κάθε πείραμα με συγκεκριμένο N και Threads, σε αντιστοιχία με τον παραπάνω πίνακα.
|**N\Threads**|**1**   |**2**   |**4**   |**8**   |**15**  |
|-------------|--------|--------|--------|--------|--------|
|**1000**     |0.000913|0.000642|0.000471|0.006442|0.004524|
|**10000**    |0.084958|0.045485|0.039771|0.030588|0.042729|
|**100000**   |8.215920|4.235178|2.362443|1.588373|1.272459|

*Speedup* παράλληλης εκτέλεσης σε σχέση με την σειριακή, σε αντιστοιχία με τους παραπάνω πίνακες.
|**N\Threads**|**1**   |**2**   |**4**   |**8**   |**15**  |
|-------------|--------|--------|--------|--------|--------|
|**1000**     |0.955665|1.348402|2.027056|0.135245|0.190595|
|**10000**    |1.082935|2.091205|2.323688|2.925387|2.082486|
|**100000**   |1.113458|2.174806|3.955625|5.912993|7.294895|

*Efficiency* σε σχέση με το *speed up* και τον αριθμό των νημάτων, σε αντιστοιχία με τους παραπάνω πινακες.
|**N\Threads**|**1**   |**2**   |**4**   |**8**   |**15**  |
|-------------|--------|--------|--------|--------|--------|
|**1000**     |0.955665|0.674201|0.506764|0.016905|0.012706|
|**10000**    |1.082935|1.045602|0.580922|0.365673|0.138832|
|**100000**   |1.113458|1.087403|0.988906|0.739124|0.486326|

### Σχολιασμός αποτελεσμάτων
Από τους παραπάνω πίνακες συμπεραίνουμε τα εξής:
- Γενικά  υπάρχει αισθητή επιτάχυνση, η οποία είναι πολύ σημαντικότερη για μεγαλύτερες τιμές του *Ν*. Για *N*=1000 για παράδειγμα, η επιτάχυνση είναι χαμηλότερη από 1.5 κατά μέσο όρο, ενώ για *N*=10000 είναι ήδη κοντά στο 3 κατά μέσο όρο.
- Μέχρι και τα 4-8 νήματα η επιτάχυνση είναι αρκετά αποδοτική, ενώ στα 16 παρατηρούμε ότι η αποδοτικότητα είναι ελάχιστη. Αυτό προφανώς συμβαίνει επειδή το μέγεθος των δεδομένων δεν είναι αρκετά μεγάλο για την πραγματική αξιοποίηση 15 νημάτων. Πιθανότατα, για αρκετά μεγαλύτερα *Ν* (τα οποία δεν παρατίθονται για λόγους ταχύτητας), η αποδοτικότητα των 15 νημάτων θα αυξανόταν.
- Για 1 και 2 νήματα παρατηρούμε μερικές αποδοτικότητες λίγο μεγαλύτερες του 1, το οποίο στην θεωρία δεν θα έπρεπε να συμβαίνει. Εφόσον οι αλγόριθμοι έχουν ο καθένας διαφορετικά overheads, αλλά και διαφορετική χρήση της μνήμης (ίσως και της cache), είναι ίσως λογικό (για σχετικα μεγάλα *Ν*) να υπάρχει λίγος θόρυβος, που έχει αυτό το αποτέλεσμα.

#### Σύγκριση με τα αποτελέσματα της άσκησης 1.1
Ακολουθούν οι μετρήσεις των πειραμάτων για την υλοποίηση με **pthreads**.

*Speedup* παράλληλης εκτέλεσης σε σχέση με την σειριακή.
|**N\Threads**|**1**   |**2**   |**4**   |**8**   |**15**  |
|-------------|--------|--------|--------|--------|--------|
|**1000**     |0.791199|1.239546|1.288399|1.229979|0.969816|
|**10000**    |1.103307|2.099371|3.287014|3.734003|4.312176|
|**100000**   |1.118343|2.216025|3.914853|6.188193|7.613948|

*Efficiency* σε σχέση με το *speed up* και τον αριθμό των νημάτων.
|**N\Threads**|**1**   |**2**   |**4**   |**8**   |**15**  |
|-------------|--------|--------|--------|--------|--------|
|**1000**     |0.791199|0.619773|0.322100|0.153747|0.064654|
|**10000**    |1.103307|1.049686|0.821754|0.466750|0.287478|
|**100000**   |1.118343|1.108013|0.978713|0.773524|0.507597|

Παρατηρούμε ότι μέχρι και τα 4 threads οι δύο υλοποιήσεις έχουν περίπου τα ίδια speedups, και δεν φαίνεται καμία από τις δύο να είναι απολύτως αποδοτικότερη από την άλλη. Ωστόσο για 8-15 threads η υλοποίηση με **pthreads** είναι φανερά **αποδοτικότερη**. Αυτό είναι αναμενόμενο γιατί η υλοποίηση με OpenMP είναι περισσότερο high level και έχει αναπόφευκτα overheads που προκαλούν αισθητές καθυστερήσεις σε σχεση με τα low level pthreads.

Για τα πειράματα χρησιμοποιήθηκε σύστημα με τα εξής χαρακτηριστικά:
- **Μοντέλο laptop:** MSI Katana GF66 12UC
- **Μοντέλο CPU:** 12th Gen Intel(R) Core(TM) i7-12650H
- **Logical processors:** 16
- **OS:** WSL2 (Ubuntu) πάνω σε Windows11
- **C compiler:** gcc (Ubuntu 9.4.0-1ubuntu1~20.04.2) 9.4.0

**Σημείωση:** Η hardware μνήμη RAM είναι 16GB όμως το WSL την περιορίζει σε ~8GB. Παρόλα αυτά **τονίζεται ότι το WSL δεν περιορίζει την χρήση των hardware threads**. 

Το πρόγραμμα της άσκησης εκτελείται με σωστό τρόπο στα συστήματα linux του εργαστηρίου.

## Άσκηση 2.2

### Χαρακτηριστικά υλοποίησης
- Υλοποίηση προγράμματος από: Κωνσταντίνο Γεώργιο Βλαζάκη (sdi2300017)
- Λειτουργικό σύστημα όπου εκτελέστηκαν τα προγράμματα: Linux Mint 22.2 Cinnamon
- CPU: AMD Ryzen 5 7600 6-Core Processor
- GCC version: gcc (Ubuntu 13.3.0-6ubuntu2~24.04) 13.3.0

### Παραδοχές:

- Όλες οι ακέραιες τιμές σε πίνακες και διανύσματα βρίσκονται στο διάστημα [0, 100], ώστε να είναι ευανάγνωστα τα δεδομένα.
- Το πρόγραμμα δεν μπορεί να λάβει τιμή διάστασης του πίνακα μεγαλύτερη από $10^4$, καθώς καταλήγει σε υπερχείλιση (overflow) ακεραίων.

### Υλοποιήσεις

#### main: Κύριο πρόγραμμα προς εκτέλεση:
- Ξεκινάει θέτοντας τα αναγκαία δεδομένα για την εκτέλεση του προγράμματος. Αυτά αποτελούν τα ορίσματα από τη γραμμή εντολών (Διάσταση πίνακα, ποσοστό μηδενικών στοιχείων πίνακα, επαναλήψεις πολλαπλασιασμού πίνακα και αριθμό νημάτων προς εκτέλεση), καθώς και τα παράγωγά τους (συνολικό αριθμό τιμών που θα περιέχει ο πίνακας, αριθμό μηδενικών στοιχείων στον πίνακα). Επιπλέον, υπολογίζει τον αριθμό μη μηδενικών στοιχείων που θα υπάρχουν στον πίνακα, για τη δημιουργία και χρήση της Compressed Sparse Row (CSR) αναπαράστασης αραιού πίνακα.
- Δημιουργεί έναν δυσδιάστατο πίνακα χρησιμοποιώντας δυναμική δέσμευση μνήμης (με αριθμό γραμμών "dimension" και αριθμό στηλών "dimension", καθώς είναι τετραγωνικός) και θέτει όλα τα στοιχεία του σε τυχαίους ακέραιους αριθμούς. Αφότου γεμίσει τον πίνακα με ακέραιους, μηδενίζει τόσους από αυτούς όσους έχει ορίσει ο χρήστης, σε τυχαίες θέσεις του πίνακα. Έτσι παράγεται ένας αραιός πίνακας.
- Δημιουργεί ένα διάνυσμα χρησιμοποιώντας δυναμική δέσμευση μνήμης (με αριθμό γραμμών "dimension"), και θέτει όλα τα στοιχεία του σε τυχαίους ακέραιους αριθμούς. 
- Πολλαπλασιάζει σειριακά τον πίνακα με το διάνυσμα τόσες φορές όσες έχει ορίσει ο χρήστης (με κάθε επανάληψη να λαμβάνει ως διάνυσμα εισόδου το διάνυσμα εξόδου της προηγούμενης), και μετράει τον χρόνο εκτέλεσης όλων των επαναλήψεων.
- Παράγει σειριακά την CSR αναπαράσταση του πίνακα (μέσω της σειριακής συνάρτησης CSR_create) και μετράει τον χρόνο εκτέλεσής της.
- Πολλαπλασιάζει σειριακά την CSR αναπαράσταση του πίνακα με το διάνυσμα τόσες φορές όσες έχει ορίσει ο χρήστης (με κάθε επανάληψη να λαμβάνει ως διάνυσμα εισόδου το διάνυσμα εξόδου της προηγούμενης), και μετράει τον χρόνο εκτέλεσης όλων των επαναλήψεων.
- Παράγει παράλληλα την CSR αναπαράσταση του πίνακα (μέσω της παράλληλης συνάρτησης CSR_create_omp) και μετράει τον χρόνο εκτέλεσής της.
- Πολλαπλασιάζει παράλληλα τον πίνακα με το διάνυσμα τόσες φορές όσες έχει ορίσει ο χρήστης και μετράει τον χρόνο εκτέλεσης.
- Πολλαπλασιάζει παράλληλα την CSR αναπαράσταση του πίνακα με το διάνυσμα τόσες φορές όσες έχει ορίσει ο χρήστης και μετράει τον χρόνο εκτέλεσης.
- Τέλος, συλλέγει όλα τα δεδομένα που είναι σημαντικά για τον χρήστη (τις παραμέτρους του προγράμματος και τους χρόνους εκτέλεσης της κάθε διαδικασίας) σε αντίστοιχες λίστες, και τα αποθηκεύει σε ένα εξωτερικό αρχείο με όνομα "test_data.txt".

#### matrixlib: Βιβλιοθήκη συναρτήσεων που σχετίζονται με πίνακες και λίστες:

- Δομή **CSR_t**: Χρησιμοποιείται για την αποθήκευση της μορφής CSR ενός πίνακα. Αποτελείται από μία λίστα ακεραίων για τις μη μηδενικές τιμές του αρχικού πίνακα (**val_array**), μία λίστα ακεραίων για τις στήλες όπου βρίσκονται αυτές οι τιμές (**col_array**), και μία λίστα "δεικτών" στις θέσεις της "**col_array**" όπου βρίσκονται τα πρώτα μη μηδενικά στοιχεία κάθε γραμμής του αρχικού (αραιού) πίνακα (**start_idx**).

- **CSR_create**: Δημιουργεί την CSR αναπαράσταση ενός δυσδιάστατου πίνακα ακεραίων. Λαμβάνει έναν δυσδιάστατο πίνακα ακεραίων, τους αριθμούς στηλών και γραμμών του πίνακα, καθώς και τον αριθμό μη μηδενικών στοιχείων. Αρχικοποιεί τις λίστες μίας δομής CSR_t, και προσθέτει τον αριθμό των μη μηδενικών στοιχείων στην τελευταία θέση της λίστας "**start_idx**". Διατρέχει σειριακά κάθε γραμμή του αρχικού πίνακα, όπου αναθέτει τιμή στο αντίστοιχο στοιχείο της λίστας "**start_idx**" και διατρέχει κάθε στήλη του αρχικού πίνακα ώστε να προσθέσει τις μη μηδενικές τιμές του στη λίστα "**val_array**" και τις αντίστοιχες στήλες τους στην "**col_array**". Τέλος, επιστρέφει τη συμπληρωμένη δομή CSR_t.
- **mat_vec**: Πολλαπλασιάζει έναν δυσδιάστατο πίνακα ακεραίων με ένα διάνυσμα. Λαμβάνει τον αρχικό πίνακα ακεραίων, το διάνυσμα με το οποίο αυτός θα πολλαπλασιαστεί, και τους αριθμούς γραμμών και στηλών του πίνακα. Αρχικοποιεί το διάνυσμα αποτελέσματος. Διατρέχει σειριακά κάθε γραμμή και στήλη του πίνακα και αθροίζει τα γινόμενα των στοιχείων κάθε γραμμής με τα στοιχεία κάθε στήλης του διανύσματος. Τέλος, επιστρέφει το συμπληρωμένο διάνυσμα αποτελέσματος.
- **CSR_mat_vec**: Εφαρμόζει τον πολλαπλασιασμό δυσδιάστατου πίνακα ακεραίων με διάνυσμα, χρησιμοποιώντας την CSR αναπαράσταση του πίνακα. Λαμβάνει τη δομή CSR_t που περιέχει την CSR αναπαράσταση, το διάνυσμα με το οποίο θα πολλαπλασιαστεί και τη διάσταση που αντιστοιχεί στον πίνακα και το διάνυσμα. Αρχικοποιεί το διάνυσμα αποτελέσματος. Διατρέχει σειριακά τις γραμμές, βρίσκει το πρώτο μη μηδενικό στοιχείο κάθε γραμμής του αρχικού πίνακα, καθώς και της ακριβώς επόμενης γραμμής. Διατρέχει όλα τα μη μηδενικά στοιχεία ανάμεσα σε αυτά που έχει βρει και αθροίζει τα γινόμενα τους με τα στοιχεία του διανύσματος. Τέλος, επιστρέφει το συμπληρωμένο διάνυσμα αποτελέσματος.
- **print_matrix**: Εκτυπώνει έναν δυσδιάστατο πίνακα ακεραίων στην κονσόλα. Λαμβάνει τον δυσδιάστατο πίνακα και τους αριθμούς γραμμών και στηλών του.
- **print_CSR**: Εκτυπώνει μία αναπαράσταση CSR στην κονσόλα. Λαμβάνει τη δομή CSR_t και τον αριθμό γραμμών του αρχικού πίνακα.
- **CSR_create_omp**: Εκτελεί την ίδια λειτουργία με την CSR_create. Εδώ η υλοποίηση έχει αλλαχτεί ώστε να επιτραπεί η παραλληλοποίησή της. Χρησιμοποιεί τρεις ξεχωριστούς βρόχους for, ώστε να αφαιρεθεί η εξάρτηση που υπήρχε (κατά την εκτέλεση της CSR_create) πάνω στη μεταβλητή "**list_idx**". Ο πρώτος εκτελεί μία απλή μέτρηση των μη μηδενικών στοιχείων κάθε γραμμής του αρχικού πίνακα, όπου κάθε αριθμός αποθηκεύεται στην επόμενη θέση από αυτή που αντιστοιχεί στη γραμμή του. Ο δεύτερος αθροίζει κάθε αριθμό (μετά από την πρώτη θέση, καθώς πρέπει να παραμείνει "0") με τον ακριβώς προηγούμενό του. Πλέον, η λίστα περιέχει "δείκτες" στις ακριβείς θέσεις όπου υπάρχουν τα πρώτα μη μηδενικά στοιχεία κάθε γραμμής του αρχικού πίνακα. Ο τρίτος βρόχος διατρέχει τις λίστες "**val_array**" και "**col_array**", χρησιμοποιώντας τη συμπληρωμένη λίστα "**start_idx**", και αποθηκεύει όλα τα μη μηδενικά στοιχεία και τις αντίστοιχες στήλες όπου βρίσκονται.
- **mat_vec_omp**: Εκτελεί την ίδια λειτουργία με την "**mat_vec**", αλλά ο βρόχος που διατρέχει τις γραμμές του αρχικού πίνακα έχει παραλληλοποιηθεί μέσω της εντολής "**pragma omp parallel for**", με αριθμό νημάτων ορισμένο στο "**main.c**" από παράμετρο γραμμής εντολών. Οι μεταβλητές "**i**" και "**j**" του βρόχου έχουν τεθεί ως ιδιωτικές (private) για κάθε νήμα, καθώς αποτελούν εξάρτηση για την πρόσβαση στον πίνακα και τα διανύσματα στις πράξεις.
- **CSR_mat_vec_omp**: Εκτελεί την ίδια λειτουργία με την "**CSR_mat_vec**", αλλά ο βρόχος που διατρέχει τις γραμμές έχει παραλληλοποιηθεί μέσω της εντολής "**pragma omp parallel for**". Οι μεταβλητές "**i**", "**j**", "**row_start**" και "**row_end**" του βρόχου έχουν τεθεί ως ιδιωτικές για κάθε νήμα.
- **compare_array**: Συγκρίνει όλα τα στοιχεία δύο λιστών ανά θέση και επιστρέφει τον αριθμό των στοιχείων που δεν ταιριάζουν.

### Αποτελέσματα εκτελέσεων

- Ο χρόνος κάθε διαδικασίας μετριέται σε δευτερόλεπτα. 
- Κάθε εκτέλεση έχει επαναληφθεί 5 φορές ώστε να μετρηθεί ο μέσος όρος του χρόνου κάθε διαδικασίας.
- Τα δεδομένα αυτά λήφθηκαν μεσω του bash script test_script.sh και της εντολής "make test".
- Κάθε γραμμή περιγράφει τους χρόνους εκτέλεσης μίας διαδικασίας, κάθε στήλη την παράμετρο που έχει αλλάξει κατα την συγκεκριμένη εκτέλεση.

| Parameters:           | Default  | D=10000  | Z=0      | Z=99     | R=1      | R=20     | T=8      | T=16     |
| --------------------- | -------- | -------- | -------- | -------- | -------- | -------- | -------- | -------- |
| Serial Product        | 0.038701 | 3.211010 | 0.032476 | 0.031889 | 0.006420 | 0.128637 | 0.032070 | 0.032038 |
| Serial CSR Creation   | 0.022590 | 1.620603 | 0.012938 | 0.003824 | 0.018679 | 0.019010 | 0.018785 | 0.018664 |
| Serial CSR Product    | 0.010396 | 1.772760 | 0.021668 | 0.000286 | 0.001722 | 0.034366 | 0.008557 | 0.008564 |
| Parallel Product      | 0.003955 | 0.342185 | 0.003574 | 0.003639 | 0.000677 | 0.014089 | 0.003390 | 0.002982 |
| Parallel CSR Creation | 0.003148 | 0.179188 | 0.001796 | 0.000764 | 0.002996 | 0.003135 | 0.001943 | 0.002004 |
| Parallel CSR Product  | 0.005874 | 1.002648 | 0.011930 | 0.000201 | 0.000994 | 0.021651 | 0.004507 | 0.004648 |


## Άσκηση 2.3

